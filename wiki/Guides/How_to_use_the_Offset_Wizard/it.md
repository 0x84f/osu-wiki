# Come usare l'Offset Wizard

*Vedi anche: [Taratura Guidata dell'Offset](/wiki/Client/Options/Offset_Wizard) e [Offset universale](/wiki/Offset/Universal_offset)*

Se gli [hitsound](/wiki/Beatmapping/Hitsound) non risultano sincronizzati con la musica in ogni beatmap che giochi, molto probabilmente dovrai cambiare il tuo [offset universale](/wiki/Offset/Universal_offset). Il modo più facile per farlo è utilizzando la **Taratura Guidata dell'Offset**.

Segui i seguenti passaggi per regolare il tuo offset universale utilizzando la Taratura Guidata dell'Offset.

## Aprire l'Offset Wizard

1. Apri osu!.
2. Vai al menù `Opzioni`, o premi `Ctrl` + `O`.
3. Cerca "offset" nella barra di ricerca rapida, e premi sul pulsante `Taratura guidata dell'offset`.

L'Offset Wizard verrà quindi aperto, riproducendo la musica precedentemente giocata in osu!, mentre delle barre verdi scorrono sullo schermo e un metronomo tiene il ritmo.

## Calibrare l'offset universale

1. Ascolta attentamente la musica e il metronomo contemporaneamente.
2. Inizia a regolare l'offset universale su o giù, usando le corrispondenti freccette, o la rotellina del mouse.
   - Se gli hitsound ti sembrano troppo in anticipo rispetto alla musica, dovrai *diminuire* il tuo offset universale.
   - Se gli hitsound ti sembrano troppo in ritardo rispetto alla musica, dovrai *aumentare* il tuo offset universale.
3. Modificalo fin quando il ritmo del metronomo e la musica non combaciano perfettamente, aiutandoti con le barre che scorrono sullo schermo.
4. Una volta calibrato l'offset universale con successo, premi il pulsante `Indietro` in basso a sinistra dello schermo per uscire dall'Offset Wizard.

Se il metronomo ti sembra troppo veloce o troppo lento per la musica, potresti voler abilitare il `Mezzo tick` o il `Doppio tick` in alto a sinistra dello schermo per facilitare le cose.
