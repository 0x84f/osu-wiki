---
tags:
- site
- block
- forum
- ticket
- appearance
- message
- page
- profile
- missing
- stats
- aparență
- mesaj
- pagină
- profil
- dispărut
---

# Site web

*Pagina principală: [Centru ajutor](/wiki/Help_centre)*

Această secțiune este dedicată problemelor cu site-ul osu!

## Probleme comune {id=common-issues}

### Nu am primit niciun răspuns la tichetul meu de asistență și au trecut 2 săptămâni! {id=support-no-reply}

**În marea majoritatea timpului, acest lucru se datorează numărului mare de tichete de asistență care intră în sistemul nostru în același timp.**

Poți să trimiți oricând un singur răspuns tichetului tău deschis de asistență pentru a cere starea cazului tău, dar asigură-te că nu faci asta mai mult de o dată sau de două ori pe săptămână. Poți să ne contactezi și pe Twitter la [@osusupport](https://twitter.com/osusupport) pentru a întreba despre tichetul tău.

În cazuri rare, tichetele de asistență de la utilizatorii care comit abateri în mod repetat pot fi ignorate, deși [echipa de asistență](/wiki/People/The_Team/Account_support_team) te va anunța **întotdeauna** când nu îți va mai răspunde prima dată. Dacă nu ai primit o notificare de genul, nu trebuie să te îngrijorezi!

### Pot să blochez complet un alt utilizator să mă contacteze? {id=ignore-user}

**Da, absolut.**

În cazul în care un alt utilizator te agresează prin mesaje private, fie pe forum sau prin clientul jocului, sunt câțiva pași pe care îi poți urma pentru a filtra mesajele lor.

#### Blocarea unui utilizator de a te mai contacta în joc. {id=ignore-user-in-game}

**Pentru a bloca un utilizator de a îți mai trimite mesaje în joc, pur și simplu adaugă-i pe lista persoanelor blocate.**

1. Fă clic pe butonul de `Options`  din joc.
2. Scrie `ignore` pentru a filtra opțiunea în secțiunea `Lista persoanelor blocate pe chat(separate prin spațiu)`.
3. Adaugă numele de utilizator respectiv pe listă, separând fiecare utilizator nou cu un spațiu și înlocuind orice spațiu în numele lor cu underscore (Un utilizator numit *The Gatekeeper* devine *The\_Gatekeeper*, de exemplu).

Nu vei mai vedea mesaje publice de la niciun utilizator din lista respectivă sau mesaje private de la ei.

Dacă dorești să ignori mesaje evidențiate, mesaje private sau mesaje publice, poți adăuga pur și simplu `@h`, `@p`, `@c` la numele lor de utilizator. `The_Gatekeeper@c` va ignora mesajele utilizatorului în canalele publice. Poți să le combini: `The_Gatekeeper@ph` va ignora mesajele evidențiate și mesajele private, dar mesajele publice rămân vizibile.

#### Blocarea tuturor străinilor de a trimite mesaje private în joc {id=ignore-strangers-in-game}

Dacă dorești să împiedici persoanele care nu se află pe lista ta de prieteni să îți trimită mesaje private, urmează următorii pași. **Ține cont: moderatorii nu sunt afectați de această funcționalitate și pot oricând să îți trimită mesaje private. Dacă crezi că un moderator te agresează în ciuda acestui lucru, trebuie să contactezi [echipa noastră de asistență](mailto:support@ppy.sh).**

1. Fă clic pe butonul de `Options`  în meniul principal sau apasă  `Ctrl` +  `O`.
2. Scrie `block` pentru a filtra opțiunea în secțiunea de `Mesaje în cadrul jocului`.
3. Fă clic pe setarea care apare pentru a o activa.

Utilizatorii care nu sunt pe lista ta de prieteni nu vor mai putea să te contacteze.

#### Împiedică mesajele private noi de pe forum să ajungă la tine. {id=ignore-strangers-website}

Du-te în [setările contului](https://osu.ppy.sh/home/account/edit) și fă clic pe `blochează mesajele private de la oameni care nu sunt pe lista ta de prieteni` în secțiunea de Confidențialitate. Mesajele private de la utilizatorii de pe lista ta de prieteni vor putea să îți trimită mesaje.

### Și dacă încă întâmpin probleme cu un utilizator după ce l-am blocat? {id=ignore-did-not-help}

**Fără griji, echipa noastră de asistență te va ajuta.**

Dacă un utilizator încă te agresează, fie prin alte mijloace sau își folosește prietenii sau pe altcineva pentru a trece de eforturile tale de a îl bloca, te rugăm să ne trimiți un e-mail la [support@ppy.sh](mailto:support@ppy.sh).

Asigură-te că incluzi orice jurnal cu mesaje sau alte dovezi în e-mail, iar echipa noastră de asistență va investiga cazul tău și îl va remedia pentru tine.

### Ce sunt aceste pagini „Eu!” pe care le văd pe profilul altor utilizatori? {id=userpage}

**Paginile Eu! sau pagini de utilizator sunt elemente speciale de profil la care au acces orice utilizator cu [suporter](https://osu.ppy.sh/home/support). Ele pot conține orice vrei — poze cu realizările tale, beatmap-urile tale, practic tot ce îți dorești!**

Jucătorii cu [suporter](https://osu.ppy.sh/home/support) au privilegiul de a-și modifica propria lor pagină pentru a fi afișată pe profilul lor, pentru a fi văzut de toată lumea. Paginile Eu! pot conține orice vrei, atâta timp cât respectă [regulile comunității](/wiki/Rules)!

Chiar dacă se întâmplă ca [suporterul](https://osu.ppy.sh/home/support) tău să se termine, pagina ta Eu! va **rămâne vizibilă** și vei putea în continuare să îi modifici conținutul.

### Conținutul paginii mele Eu! a dispărut! {id=userpage-removed}

**Acest lucru se poate întâmpla dacă pagina ta Eu! a avut conținut necorespunzător, așa cum este definit în [regulile comunității](/wiki/Rules).**

În astfel de cazuri, poți deschide un tichet cu echipa de asistență prin e-mail la [accounts@ppy.sh](mailto:accounts@ppy.sh) și să discuți situația ta cu ei.

Dacă în orice clipă ai îndoieli dacă ceva este adecvat pentru o pagină Eu!, poți trimite mesaj oricăruia dintre membrii [Echipei de Moderare Globală](/wiki/People/The_Team/Global_Moderation_Team).

### Trebuie să îmi folosesc adresa de e-mail pentru a mă înregistra? {id=email-purpose}

**Da, avem nevoie de adresa ta de e-mail pentru a îți trimite cereri de resetare a parolei și coduri de verificare când este necesar.**

Dacă întâmpini probleme cu conectarea în joc, te rugăm să verifici setările firewall și antivirus pentru a te asigura că osu! nu este blocat.

Dacă îți pierzi vreodată parola sau nu îți poți accesa contul, e-mailul tău de înregistrare este primul nostru mijloc de contact cu tine.

### De ce sunt greșite statisticile de pe pagina mea de profil? {id=wrong-statistics}

**S-ar putea să te uiți la statisticile pentru un alt mod de joc!**

Dacă ai fost inactiv pentru o perioadă îndelungată de timp iar statisticile tale sunt afișate greșit, pur și simplu joacă câteva hărți pentru a le afișa din nou. Utilizatorii inactivi au scorurile lor ascunse pentru a păstra clasamentele proaspete.
